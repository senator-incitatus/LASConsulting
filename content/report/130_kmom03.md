Kmom03
===============================

###Hur känns det att vara styrd till ett vertikalt grid, hämmande eller stödjande?

Både och, men att det känns hämmande är nog mer ovana för min del. Ett grid hjälper ju till för att fördela content på ett sätt som är behagligt för ögat och hjärnan, och det är lättare att kunna visualisera det än att behöva sitta och räkna på det hela tiden. Att jag känner mig anings hämmad har nog mer att göra med att vi arbetar i ett CMS, med en fixerad grundstruktur, och inte så mycket med själva griddet, egentligen...

###Hur känns det att jobba med ett typografiskt horisontellt/baseline grid, ser du någon poäng med det?

Definitivt en poäng! "Vertical rhythm" hjälper inte bara med att flöde, utan det är ett sätt att tvinga in lite luft i designen (oftast), och även om jag inte har något problem med text som är mer ihoptryckt så var det ändå lite som att något slappnade av när jag aktiverade det.

###Berätta om hur du valde typsnitt till din webbplats.

Google Fonts. Jag gillar deras library med direkta imports, utan att behöva ladda ner och upp själv. Risken finns ju såklart att de, av någon anledning, väljer att sluta erbjuda den font man valt, men så kan det gå.

Jag funderade lite på vad jag ville ha, hur jag ville kombinera typsnitt och serif/sans serif. Överlag så är jag ett fan av serif-typsnitt, men det får inte bli _för_ serif. Jag använder "Slabo 27px", som jag tycker är trevlig att läsa. Den är serif, men ändå ganska lätt och luftig. Jag ville kombinera det med en sans-serif till mina headings, och hittade då "Merriweather Sans". Jag föredrar den egentligen på mindre headings, men jag ville inte röra om för mycket i grytan genom att leta rätt på ytterligare ett typsnitt till h1/h2. Däremot så valde jag ett tredje typsnitt för min site-logo-text. Jag gillade inte att den var sans-serif, och Slabo 27px blev för smal. Så den fick ett eget typsnitt.

###Har du jobbat med liknande layouttekniker sedan tidigare?

Grid är helt nytt för mig. Jag har tidigare baserat layouter på ögonmått, och när jag började lägga in den här i ett grid, så, ja.. Det ögonmåttet höll visst ganska bra.

###Du börjar se hur man kan jobba med LESS, kommentarer på det?

LESS är underbart! Mer LESS åt folket!

###Hur uppfattade du nivån på detta kmom? Svårt, lagom, många nya begrepp?

Lagom. Det var en del nya begrepp, men inget som var svårt att förstå. Rent utförandemässigt tycker jag att ett CMS kan vara väldigt frustrerande att jobba i, men det löste sig fint tillslut.
