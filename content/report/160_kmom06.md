Kmom06
===============================

###Hur känns det att tänka i termer av designelement och designprinciper?

Designelement känns inte så konstigt för mig - det är rätt lätt att identifiera en bild, textur, border, former... Det är bra att bli medvetandegjord om vad man gör, och om vad som är vad. Däremot tycker jag inte riktigt om designprinciper. Det klart att det _finns_ principer man följer, men jag tycker att det är så svårt att plocka ur eller definiera vad man håller på med. Jag går mycket efter ögat, vad som "känns" rätt visuellt. Det blir mycket med färgschema, nyanser, balans.. därför känns det svårt för mig att plocka ut och säga "det här, _det här_ är den här saken!". Jag tror att jag ser mer på helheten än detaljerna.

###Har du en klar uppfattning om hur designelement och designprinciper samverkar för att skapa en design?

Japp. :) Även om jag inte gillar att tänka enligt principerna så förstår jag teoretiskt vad som händer.

###Har du en uppfattning om “the final touch” och vad det kan vara i sammanhanget webbdesign?

Jag har sysslat mycket med fotomanipulationer, och där har jag kunnat spendera flera dagar med "the finishing touches" (det blir plural, ja) - allt ifrån att lägga över ett tunt, tunt färglager på 3-4% opacitet till.. ja, allt möjligt. För mig handlar det mycket om att experimentera, att testa att dra upp (eller ned) kontrast, skifta en nyans, en margin, whatever. Små, små saker, tills det känns som att det där som saknades är där. Fördelen med att inte jobba med traditionell media är att man kan göra ogjort vad man testat, ifall det inte blev bra.

###Har du under kursen skapat dig en känsla för begreppen god design, vad det innebär och vad som är subjektiv och objektivt inom området?

Det skulle jag säga. Bland annat så har man inte så mycket att säga till om vad det gäller textstorlek eller det faktum att vertical rhythm ökar läsbarheten - men om man vill ha en minimalistisk, flat design eller inte är helt upp till en själv.
