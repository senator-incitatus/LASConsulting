Design
==============

###Introduktion

Jag valde att fortsätta med mina tre sidor, för att se hur de står sig i design. Det handlar såklart om [Stall Untersteiner](http://www.untersteiner.se/), [The Useless Web](http://www.theuselessweb.com/), och [DreamHost](https://www.dreamhost.com/). Till min hjälp har jag som vanligt haft Photoshop CC.

### #1: Stall Untersteiner

[FIGURE src="image/analysis/stalluntersteiner.jpg?w=784" caption="_Screenshot 24/11 2017_" class="center"]

Webbplatsen finns till för att erbjuda kontakt med travtränaren, samt för att låta travtränaren ge information inför kommande starter. Den länkar även vidare till t.ex. listan över hästar i träning. Rent allmänt är det en ganska slimmad design i gråskala, med detaljer i Untersteiner-röd. Jag tycker att det är en för ändamålet lämplig design. Den är enkel att navigera, och presenterar den viktigaste informationen - den om kommande starter - lättillgängligt och överskådligt.

Det är en webbplats som lutar sig på sitt stilrena färgschema, samt balans. Menyn till vänster balanseras ut av bilder till varje blogginlägg på högersidan. Unity återfinns i gradienterna på menyns headings samt datumen, och den bokstavligt talat röda tråden är just de röda detaljerna. Den använder sig till stor del av raka, hårda linjer, men det blir inte en platt design så de mörka partierna "wrappar" tillbaka därifrån de kom.

Det är en layout som är centrerad i mitten. Den verkar inte vara baserad på en grid. Resten av sidan använder samma layout, dock presenteras informationen i en enda box, och inte uppbrutet i inlägg.

### #2: The Useless Web

[FIGURE src="image/analysis/theuselessweb.jpg?w=784" caption="_Screenshot 24/11 2017_" class="center"]

The Useless Web existerar enbart för att skicka dig vidare till en slumpmässigt utvald annan webbplats. Den är minimalistisk, dock inte flat, och använder sig utav ett tydligt typsnitt. Den har inte så mycket för sig designmässigt, eftersom att den endast är en "stepping stone", men det gör den bra med sina grå färger och chockrosa call-to-action-knapp.

Det är en centrerad design. Det finns en viss balans mellan den mindre "TO A"-texten och den rosa knappen. Typsnittet knyter båda delarna samman. Det är inte så mycket annat att säga om den - ur designanalys-perspektiv är den ganska.. tråkig.

### #3: DreamHost

[FIGURE src="image/analysis/dreamhost.jpg?w=784" caption="_Screenshot 24/11 2017_" class="center"]

DreamHost erbjuder flertalet olika hosting-varianter. De är ett väletablerat, seriöst företag. Överlag är det en smooth design med inslag av deras karaktäristiska blå. Den är stilren med mycket whitespace, och jag upplever den som behaglig att titta på. Designen ger ett seriöst intryck, men det blåa förhindrar att det blir *för* stelt.

Above the fold så finns navigationsmenyn, samt deras två lockbeten: en knapp, och en sökfunktion för domännamn. Den lite grå-beiga, nedtonade bakgrundsbilden blir en tydlig kontrast mot det breda blåa bandet runt sökfunktionen. Scrollar man ner på första sidan så är det en assymetriskt välbalanserad sida.

De flesta undersidorna följer samma struktur, med stora, nedtonade bakgrundsbilder, centrerat innehåll, ofta i välbalanserade kolumner. Blå är en genomgående färg. Den är tydlig med hierarki - det viktiga/lockande återfinns oftast above the fold - och harmoni mellan elementen.

### Avslutningsvis

The Useless Web är ganska useless för den här övningen, men jag ville fortsätta med samma tre sidor ändå. Både Stall Untersteiner och DreamHost tycker jag har visuell harmoni och unity. De utnyttjar assymetrisk balans. Stall Untersteiner känns visuellt lite "hårdare" i sin färgsättning och sina linjer än DreamHost.

Jag var ensam i min grupp. 
