Custom
========

[FIGURE src="image/custom_screenshot.png?q=80" class="center" caption="Screenshot 10/1 2018"]

<div class="colorbox" style="background-color: #f1f1f1;"></div>
<div class="colorbox" style="background-color: #e7e7e7;"></div>
<div class="colorbox" style="background-color: #cdcdcd;"></div>
<div class="colorbox" style="background-color: #acacab;"></div>
<div class="colorbox" style="background-color: #393939;"></div>
<div class="colorbox" style="background-color: #1b1b1f;"></div>

Custom-temat är där magin händer, där det vita, tråkiga Base-skelettet får sin kropp. Det kan tyckas vara en väldigt grov kontrast mot Base, men det handlar nästan enbart om att bestämma färger och bakgrundsbilder. Det har tillkommit lite annat pill - bland annat att jag döljer den översta h1 på sidorna, för att låta den rollen gå till navigationen (vilket inte är optimalt *egentligen*, men så är det när någon annan bestämt strukturen) - men det mesta är faktiskt bara färg och typografi och lite form.

Typografin är jag nöjd med. "Executive Consulting"-texten i headern är Michroma, samma typsnitt som använts på loggan. Det var helt enkelt det typsnitt som användes när jag genererade den, och det såg bäst ut att använda samma i headern. Vad det gäller citatet på förstasidan hade jag en tydlig bild av hur jag ville att det skulle se ut, men jag hade ingen sådan Sans Serif på lager. Efter att ha testat några olika från Google Fonts tyckte jag att Abel gav mig det jag ville ha, och den används även på de olika rubrikerna. "Brödtexten" eller vad man ska kalla det är Roboto Condensed 300. Jag ville ha en sans serif som kändes lite industriell (tänk högteknologiskt, streamlined men ändå lite hårt), och både Roboto och Abel är lite mer åt sci-fi-hållet. Jag upplever dock Robot Condensed 300 som aningens liten trots sin 16 px-storlek.

Själva färgtemat är baserat på en gråskala - återigen, industriellt, men inte matt eller tråkigt. Det är rikligt med textur, från fasaden i flash-bilden (och den var faktiskt vit från början!) till skyskraporna i bakgrunden, och slutligen footerns svarta sand som knyter ihop säcken. Det är mycket kontrast, men ändå en helhet, och jag upplever temat som ljust trots att det kantas av två olika svarta bilder.

Det är mycket whitespace, trots den breda designen. Bloggen fick sig en extra border mellan själva blogginlägget och sin sidebar, för mitt öga ville ha mer definition där. Det var något som kändes off/obalanserat utan den.

Jag tycker att det är ett tema med harmoni mellan sina element, en helhet.
